《總之係你 , 請入》
2008年潮文之一。當時CS888用分身貼蓮蓬圖，cowcow02為和平而嘗試說服CS888停止攻擊。不久被發現有潮文潛質。

原文

標題為: CS888 / Hidy / im_panda , 總之係你 , 請入
	
朋友 ,
其實你不妨將你細個唔開心既事
分享俾咁多位巴打聽
咁樣一直俾人恥笑 ,
我諗你就算智商再低 , 都會感到羞愧吧

有好多人係細個既時候
會因為受到嚴重既挫敗 , 或者屈辱
而變得極度自卑 , 繼而僧恨自己 , 逃避現實

係呢個時候 , 互聯網就往往成為佢地既安樂窩
由於佢地自卑 , 繼而令佢地唔肯面對世界
因此佢地會以為互聯網真係一個
戴住副面具 , 自己做咩都唔會有人知既地方

只不過 , 佢地完全唔知道
係呢一個虛擬平台上
就算你可以改寫所有資訊
但係你既本性,人格 ,
永遠都唔會因為你唔係面對面同人傾計 , 而得到掩飾
(btw , 你可以改寫以掩飾身份既野 , 都未必少得太可憐喇:-( )

逃避現實而帶來心靈上既空虛
唔係好受架
所以
試下面對自己 , 面對現實啦
你仲可以返轉頭架 , CS888:)
起碼大家都用緊一個你睇唔順眼既角度關心緊你丫 , 係咪?;-)

