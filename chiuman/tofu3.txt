豆腐火腩飯衍生潮文
明將壽司版
我每食完一碟紅豆壽司之後都會同我女朋友講分手
因為我知道, 佢已經唔再明白我

佢唔知道我o係明將所經歷過既有幾多
佢問我食乜, 我真係唔想答佢
千兩既金槍魚拖羅? 板長既金三文魚? 真係膚淺
究竟我仲可以繼續忍受自己既伴侶將d生既肉放入口

每粒紅豆都經過溫火熬製，令人心醉神迷
係經過歷煉, 係經過漫長既試鍊
每一舊都有佢既歷史，佢既故事
魚生究竟有d乜? 根本就好似d白痴港女錦, 一無所知, 戇鳩鳩, 生勾勾

我恨我既人生唔可以好似紅豆軍艦錦
搵到咁多好既伴侶, 粟米, 炸帶子, 咸魚, 香口膠..各有特色
亦搵唔到咁多知音人
有時侯, 我自己一個坐o明將食紅豆軍艦

我覺得自己係孤獨, 我覺得呢個世界係冇人明白我
我叫左枝82年維他奶, 我望住杯入面白色既荳奶
我望唔透, 我望唔清究竟呢個世界仲有幾多野我係掌握到
我好迷茫

我離開間明將, 我俾錢既時侯發覺有個OL食緊紅豆軍艦
我望住佢, 佢望住我
我地互相點點頭
我好感動, 原來呢個世界仲有人係同我有相同既諗法

我忍住淚水
走出明將, 點起支煙,
頭都冇回就走返屋企

或者個OL會問, 點解我放棄呢一段咁難得既姻緣
我唔知道
o係呢一刻
我覺得我有D肚痛【完】
