《廁格屙尿潮文》為一網絡上流傳的潮文，表達作者對男士選擇在尿兜小便而不進入廁格的風氣的頌讚，另外亦描寫了作者故意給人聽他大便聲音的行為。

原文

我發現最近有個趨勢，ｄ男仔好多時都鐘意走入廁格痾尿 我覺得呢個風氣好差。咁樣做唔單止唔衛生（容易淝濕個廁板），最重要既係，喪失左男性既尊嚴 做男人既，痾尿一定要響尿兜痾，你一入廁格，就表示你係懦夫

從古到今，痾尿都係男人之間既較量 如果你同朋友一齊落bar，坐坐下佢突然同你講︰「痾番篤尿先。」 佢其實響度挑釁緊你 係呢個時候，如果你答︰「我又去。」 即係接受佢既挑戰 但係如果你唔出聲，又或者話︰「我都唔急。」 你就即係認輸，今晚個場d女，你無資格溝

唔駛講，入到廁所，梗係唔可以入廁格痾 入廁格痾尿，一世都抬唔起頭做人 有自信既，應該揀最出果個尿兜，至於邊個為之最出，要視乎個別廁所既格局 我去過最正既場，一開門就會見到個尿兜，而且個女廁係正男廁隔離，成班囡囡響出面排隊去廁所，一有人開門入黎，係最出個尿兜痾緊尿既人就會俾出面d人見到哂 係得呢個尿兜痾尿既，都係男人中既男人

不過家陣已經好少呢d場，依家d廁所唔知做乜，硬係要響尿兜同尿兜之間加塊野遮住，一下唔留神真係以為入錯左女廁 有次我個鬼佬朋友黎香港，一見到我地d廁所咁既格局，就冷笑左一聲 我知佢個心一定係諗緊「東亞病夫」四個字，我覺得好羞恥 果晚我含淚寫左封信去康文署，要求佢移除公廁入面果塊死人板 其實一個「真正既男廁」，尿兜同尿兜之間果塊板根本就唔應該存在 入得黎痾尿既，就預左要同人較量，痾尿痾到遮遮掩掩，不如鴨尿片算喇

男人之間既較量，通常睇三點︰

１外觀 外觀包括大小、形狀同色澤。有d小朋友以為果度愈大愈好。其實大錯特錯。大而拙者，笨柒也。除左size，我地仲要睇形狀。至於點為之好既形狀，確實大有文章，不宜在這裡詳談。簡單講，頭與身既比例要恰當，唔好頭大身細或身大頭小。顏色方面，一般既標準係愈黑愈好，黑表示你身經百戰；淺色表示你乃初哥一名，俗語有云︰青頭仔是也

２射程 愈遠愈好，如果你企得前過隔離條友，你就輸喇。但係記住要量力而為，無咁遠射程就唔好企咁後，行規規定，滴左落地既要乃番

３水柱既勁度 尿柱開义果ｄ就擺到明係腎虧，即敗。好既尿柱一定係夠集中，集中得黎仲要夠粗。如果你既尿柱係有力既話，打落個尿兜度，聲音係清脆既，就好似ｄ鑽石互相碰撞咁

另外,我有一段時間好鐘意入女廁痾屎 事先聲明，我唔係變態佬，我唔會執佢地用過d m巾黎聞，亦都唔會響入面打飛機 我入去真係為左痾屎，不過我既痾法有小小特別 我入到去唔會即刻痾，我會等有人入黎先開始痾 聽到有人入黎之後，我會好用力咁爆d屎出黎 唔知點解，我好鐘意俾人聽到我放屁痾屎既聲，一諗起佢地聽到我屎眼發出既聲音，我就會痾得好舒暢

再講多次，我唔係變態，我只係鐘意痾屎俾人聽，就好似有d人鐘意唱歌俾人聽一樣 不過我已經好耐無入女廁，因為驚俾人捉到以為我係變態佬 依家我痾屎既時候會求其打個電話，然後痾俾電話入面既人聽 如果你接過d電話，一聽就砵砵聲既話，好有可能係我打黎【完】

