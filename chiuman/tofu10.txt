豆腐火腩飯衍生潮文
新垣結衣十六茶

我每飲完一支十六茶之後都會同我女朋友講分手

因為我知道, 佢已經唔再明白我 佢唔知道我o係搵十六茶所經歷過既有幾多 佢問我飲乜, 我真係唔想答佢 咖啡? 奶茶? 真係膚淺  究竟我仲可以繼續忍受自己既伴侶將d有咖啡因既飲品放入口 

每枝十六茶都經過結衣開光，零咖啡因 

係經過歷煉, 係經過可愛既洗禮 

每一枝都有佢既歷史，佢既故事 

咖啡究竟有d乜? 根本就好似d白痴港女咁, 一無所知, 戇鳩鳩, 生勾勾 

我恨我既人生唔可以好似十六茶 
搵到咁多好既伴侶, 跳舞, 唱歌, 浴衣, 口號..各有特色 

亦搵唔到咁多知音人, 
有時侯, 我自己一個坐o係街邊飲十六茶 

我覺得自己係孤獨, 我覺得呢個世界係冇人明白我 

我買左盒MeltyKiss, 我望住盒入面啡色既朱古力 

我望唔透, 我望唔清究竟呢個世界仲有幾多野我係掌握到
我好迷茫 

我離開間七仔, 我俾錢既時侯發覺有個OL飲緊十八茶 
我望住佢, 佢望住我 
我地互相點點頭 

我好激動,
原來呢個世界仲有人買錯咁白痴 

我忍住淚水
走出七仔, 擔起支Pocky,
頭都冇回就走返屋企

或者個OL會問, 呢個痴線佬做乜柒

我唔知道
o係呢一刻
我覺得我係屬於Gakki【完】

