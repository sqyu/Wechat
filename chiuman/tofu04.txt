豆腐火腩飯衍生潮文
營多撈麵版

我每食完一碗營多撈麵之後都會同我女朋友講分手
因為我知道, 佢已經唔再明白我
佢唔知道我o係電腦面前所經歷過既有幾多
佢問我食乜, 我真係唔想答佢
味千既黃金炸豬扒拉麵? 充滿白面仔風情既博多拉麵? 真係膚淺

究竟我仲可以繼續忍受自己既伴侶將d無男人味既麵條放入口
每條麵都經過溫火熬製，令人心醉神迷
係經過歷煉, 係經過漫長既試鍊
每一條都有佢既歷史，佢既故事

拉麵究竟有d乜? 根本就好似d白痴港女錦, 一無所知, 戇鳩鳩, 生勾勾
我恨我既人生唔可以好似營多撈麵錦
搵到咁多好既伴侶, 香腸, 燒賣, 魚蛋, 火腿..各有特色
亦搵唔到咁多知音人

有時侯, 我自己一個企係七仔食營多撈麵
我覺得自己係孤獨, 我覺得呢個世界係冇人明白我
我叫左枝81年可口可樂, 我望住杯入面黑色既汽水

我望唔透, 我望唔清究竟呢個世界仲有幾多野我係掌握到
我好迷茫

我離開間七仔, 我俾錢既時侯發覺有個OL食緊營多撈麵
我望住佢, 佢望住我
我地互相點點頭

我好感動, 原來呢個世界仲有人係同我有相同既諗法
我忍住淚水
走出七仔, 點起支煙,
頭都冇回就走返屋企

或者個OL會問, 點解我放棄呢一段咁難得既姻緣
我唔知道
o係呢一刻
我是個毒撚【完】
