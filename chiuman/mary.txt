香港小巴司機潮文源自一篇刊登在人車誌討論區的文章《極速傳說》，內容諷刺亡命小巴，有關文章經網民轉載後，成為一篇潮文。

原文

以前係香港仔返過工,
要由交易廣場搭去田灣
條路經瑪麗, 好多醫生護士都搭

試過有一次係交易廣場開左車無耐,
有個乘客突然嗌心口好痛話要落車,
講完唔夠兩秒就暈左

有乘客一睇勢色唔對,
即刻同佢檢查,
然後同司機講

"佢急性心臟病, 要即刻到瑪麗!"
"痳煩架車開定D, 我要同佢做CPR"

跟住嗌坐隔離果個話
"打呢個電話俾DR. X, 叫佢準備好A&E"

個司機即刻講左一句
"有無人要瑪麗前面落?"
跟住停左架車, 有兩個人落左去

呢位著銀色戰衣載反光護目鏡嘅司機, 就開始火力全開,
睇住個車速錶120...130...140...
係香港仔山路逆線極速飄移
車外境色愈黎愈模糊...

而個位醫生 (?) 同另外一個女乘客就幫個病人急救
好野嘅係, 架車真係好定
紅VAN嘅雙人位就變左急救床

結果唔駛5分鐘就到左瑪麗A&E,
一隊急救隊已經STANDBY,
即刻移左佢上白床, 推左入去

不過個司機俾兩隻駐醫院警犬喝左落車
個醫生就衝落去屌鳩果兩個PC,
佢響朵係瑪麗心臟科主管黎, 要佢即刻放人
跟住就一直屌

PC放番個司機之後繼續揸番去田灣,
仲早過平時就到

小巴司機都有愛國的【完】
