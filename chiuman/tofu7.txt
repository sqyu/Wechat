豆腐火腩飯衍生潮文
Android版

我每換完一部Android手機之後都會同我女朋友講分手
因為我知道, 佢已經唔再明白我

佢唔知道我o係鴨記所經歷過既有幾多
佢問我用乜, 我真係唔想答佢

iPhone? Nokia? 真係敷淺
究竟我仲可以繼續忍受自己既伴侶將d冇得root既手機放入袋

每部Android手機都經過紅紅烈火，百度高溫
係經過歷煉, 係經過漫長既試鍊

每一部都有佢既歷史，佢既故事
iPhone究竟有d乜? 根本就好似d白痴港女錦, 一無所知, 傻的嗎勁, 生勾勾

我恨我既人生唔可以好似Android
搵到咁多好既伴侶, atrix, Galaxy S, incredible s, sensation..各有特色

亦搵唔到咁多知音人,
有時侯, 我自己一個坐o係SMV counter前

我覺得自己係孤獨, 我覺得呢個世界係冇人明白我
我叫左部sensation, 我望住機入面既UI

我望唔透, 我望唔清究竟呢個世界仲有幾多野我係掌握到
我好迷茫

我離開間SMV, 我俾錢既時侯發覺有個OL用緊atrix
我望住佢, 佢望住我

我地互相點點頭
我好感動, 原來呢個世界仲有人係同我有相同既諗法

我忍住淚水
走出SMV, 點起支煙,

頭都冇回就走返屋企

或者個OL會問, 點解我放棄呢一段咁難得既姻緣
我唔知道
o係呢一刻
我覺得我係一個浪子【完】
